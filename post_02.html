<!DOCTYPE html>
<html>
<head>
	<title>Blog </title>
	

 <link rel="stylesheet" type="text/css" href="css/lesons8.css">






</head>


<body>

<header>
	<h1> блог про мене</h1>
	<div class="menu">
    <ul>
       <a href="index.html">	<li>Головна </li></a>
       <a href="https://www.youtube.com/channel/UC1cizEEFm5gSMVW8E2ZFz-g/about"> <li>мій  канал  </li></a>
        <a href="https://www.youtube.com/channel/UCZ_pkdCzqE7CKBkjF5VvN5A/videos"><li>канал сербер</li></a>
        <li>більш цікави про мій канал</li>
    </ul>
</div>
</header>	

<div class="content"  >
	<h1>це гра</h1>


	<div class="row"> 
	<div class="box">
<a href="index.html"><img src="https://svirtus.cdnvideo.ru/E16Ru7hu1nVSoY1Zle4_XGwV0Mo=/0x0:1080x720/1200x1200/filters:quality(100)/https://hb.bizmrg.com/cybersportru-media/8b/8b6df82e0e9c8c93624f958a1805d847.png?m=153dbb7e3ced84ef71eab879692439a0"></a>
<p>PlayerUnknown's Battlegrounds (PUBG, укр. Поля бою PlayerUnknown-а) — багатокористувацька відеогра, що розробляється корейською студією PUBG Corp. Доступна для Windows у сервісі Steam, iOS і Android, Xbox One і PlayStation 4.

Гра базується на попередніх модифікаціях, які були розроблені для інших ігор Бренданом Гріном, відомим під псевдонімом PlayerUnknown, звідки й назва. PUBG створювалася під впливом кінострічки 2000 року «Королівська битва» і перетворилася згодом на самостійну гру за творчого керування Брендана Гріна
               Основи
У PlayerUnknown's Battlegrounds до 100 гравців перебувають на території, де кожен має на меті залишитися останнім вцілілим у «Королівській битві». Для цього вони можуть воювати одні з одними, або навпаки переховуватися. Є три режими «Королівської битви» — «Соло» (один гравець проти решти), «Дуо» (двоє людей в команді) та «Бригада»(команда з трьох-чотирьох людей). У останньому випадку переможцями стають всі учасники команди. Гра відбувається з виглядом як від першої, так і третьої особи. Переважно це залежить від вибору гравця, проте може задаватися налаштуваннями сервера, щоб урівняти всіх учасників. Дається змога налаштувати вигляд свого персонажа, обравши стать, зовнішність і одяг.

На початку кожного матчу всі гравці десантуються з літака на острів. Місце висадки залежить від того, коли персонаж вистрибне з літака і маршруту польоту, що різний кожного разу. Місцем дії є території, на яких розміщені рівнини, гори, ліси та містечка. Всі учасники мають на початку лише обраний одяг, а решту засобів до виживання, такі як зброю, броню, ліки, транспорт, повинні розшукати в навколишніх будівлях або забрати у вбитих противників. Тип і число знахідок визначається випадково, втім, персонаж завжди може битися власними кулаками. Кількість предметів, які він може носити з собою, визначається об'ємом рюкзака. Зброя включає штурмові гвинтівки, пістолети-кулемети, дробовики, снайперські гвинтівки, кулемети, арбалети й пістолети. Кожну зброю можна вдосконалити, якщо знайти додаткове обладнання, наприклад приціл чи стабілізатор. Крім того в арсеналі можуть бути гранати, коктейль Молотова і різноманітні знаряддя як зброя ближнього бою. Учасники «Королівської битви» володіють запасом здоров'я, що вичерпується при пораненнях, а поповнюється аптечками чи медичними наборами. На деякі дії, наприклад біг, витрачається запас витривалості, котрий відновлюється енергетиками та знеболювальним. Спорядження, таке як броня, з часом псується і потребує заміни.

Після певного терміну площа поля бою починає обмежуватися круглою умовною стіною, а всі, хто опиняються поза нею, зазнають поранень. Це змушує учасників збігатися до поля бою, де боротися одні проти одних. У ході матчу на випадкові території острова скидаються бомби або припаси, спонукаючи гравців тікати або ж боротися за вантаж.

Після завершення матчу гравці винагороджуються внутрішньоігровою валютою, «бойовими очками», залежно від того, скільки часу прожили їхні персонажі та скількох противників вони вбили. За валюту можна придбати різноманітне оформлення своїх героїв.</p>
</div>

	</div>




<div class="row"> 

		
	</div>
</div></body></html>